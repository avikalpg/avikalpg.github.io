रंग रसिया, एक ऐसी मूवी है जो करीब 5 साल पहले ही बनकर तैयार हो गई थी। उस वक्त ऐक्ट्रेस नंदना सेन की शादी तक नहीं हुई थी और रणदीप हुड्डा स्ट्रगल कर रहे थे। इतने टाइम से लटक रही इस मूवी ने पहले दिन अच्छा स्कोर नहीं किया हो लेकिन क्रिटिक्स ने इस मूवी को ज्यादा अच्छा रेट किया है।

फिल्म शौकीन्स के साथ रिलीज हुई रंग रसिया को मल्टिप्लेक्सों ने भी एवरेज 4 से ज्यादा शो दिए हैं, जो बहुत ही कम देखने को मिलता है जब फिल्म लगातार लटकती आ रही हो। बात करें मूवी की स्टोरी की तो यह जाने-माने राइटर रणजीत देसाई के उपन्यास राजा रवि वर्मा पर बेस केतन की यह मूवी एक आर्टिस्ट की कहानी है।

कहानी : करीब सौ साल पहले राजा रवि वर्मा (रणदीप हुड्डा) ने देवी-देवताओं को लेकर पहली बार पेंटिंग बनाई। राजा, दूसरे राजाओं की तरह शासन करने वाले राजाओं की तरह नहीं थे, उन्हें कुछ नया और पंरपराओं से हटकर करने का शौक था। कहते हैं, दादा साहेब फाल्के ने जब पहली फिल्म शुरू की उस वक्त उन्हें इस फिल्म को बनाने के लिए पैसे रवि वर्मा से मिले थे।

दरअसल, राजा एक ऐसे चित्रकार थे, जो अपनी पेंटिंग्स के दम पर हर किसी को अपना बनाना चाहते थे। रवि वर्मा कुछ ज्यादा ही आशिक मिजाज भी थे। इतना हीं नहीं रवि वर्मा ने अपनी प्रेमिका सुगंधा (नंदना सेन) को लेकर कई बेहद हॉट सेक्सी पेंटिंग्स के अलावा न्यूड पेटिंग भी बनाई। समाज के बड़े वर्ग को रवि वर्मा की ओर से बनाई जा रही ऐसी तस्वीरों पर ऐतराज था, समाज में अश्लीलता फैलाने का आरोप उनपर लगे, मामला कोर्ट तक जा पहुंचा।

ऐक्टिंग : सुगंधा के किरदार को नंदना सेन अपनी जबर्दस्त एक्टिंग से पर्दे पर जीवित कर दिखाया है। हाईवे, किक के बाद रिलीज हुई इस फिल्म में रणदीप की ऐक्टिंग आपको हैरान कर देगी। यकीन नहीं होता करीब 8-9 साल पहले जब रणदीप की अपनी कोई खास पहचान नहीं थी, उस दौर में उन्होंने ऐसा गजब का अभिनय किया।

निर्देशन : निर्देशक केतन मेहता ने स्क्रिप्ट पर जबर्दस्त मेहनत करने के साथ-साथ अच्छी रिसर्च भी की है। यही वजह है इस फिल्म में रवि वर्मा की जिदंगी के कई पहलुओं पर भी उन्होंने पर्दे पर दमदार ढंग से पेश किया है। वहीं कहानी की डिमांड पर केतन ने नंदना और रणदीप के कुछ बेहद सेक्सी सीन्स को स्क्रिप्ट का हिस्सा बनाकर पेश किया है।

संगीत : फिल्म का संगीत, कहानी के और उस दौर के माहौल पर सौ फीसदी फिट बैठता है।

क्यों देंखे : कुछ नया देखने चाहते हैं तो फिल्म आपके लिए है। रणदीप, नंदना की बेहतरीन केमिस्ट्री फिल्म की यूएसपी है। वहीं बोल्ड सीन्स की भरमार के चलते फिल्म को मिला एडल्ट सर्टिफिकेट फैमिली क्लास को यकीनन फिल्म से दूर करेगा।
