लेकर हम दीवाना दिल की कहानी एक ऐसे कपल की लव स्टोरी है जो कॉलेज की दोस्ती को शादी में बदलने का फैसला करते हैं। लेकिन इनकी कहानी में शादी का मतलब कुछ और ही है। मूवी एक शहर से दूसरे शहर तो कभी जंगलों में घूमती नजर आती है। फिल्म की स्क्रिप्ट में कुछ नया नहीं है और न ही स्टाइल में कुछ नया ट्राई किया गया है।

कहानी: डिनो (अरमान जैन) को उस वक्त बुरा लगता है जब उसे कोई इस नाम से बुलाता है। पॉकेट मनी के दम पर कॉलेज में दोस्तों के साथ मौज मस्ती करने वाले डिनो और करिश्मा शेट्टी (दीक्षा सेठ) दोनों बेस्ट फ्रेंड हैं। दोनों की फ्रेंडशिप कैसे प्यार के रिश्तों में बुन जाती है इसका पता इन्हें भी नहीं चलता। करिश्मा साउथ इंडियन हैं और डिनो पंजाबी। करिश्मा की फैमिली को करिश्मा का डिनो के साथ मिलना बिल्कुल पसंद नहीं है। एक दिन डिनो अपने पापा से करिश्मा के साथ शादी करने की बात करता है तो उसके पापा उसे थप्पड़ मारकर चुप करा देते हैं।

दूसरी ओर शहर में बियर बार चला रहा करिश्मा के डैड उसकी शादी शेट्टी फैमिली में करना चाहते हैं। ऐसे में दोनों एक दिन घर से भाग जाते हैं। दोनों मुंबई से गोवा पहुंचकर कोर्ट में शादी कर लेते हैं। इसके बाद गोवा से भागकर डिनो अपने चाचा (वरुण बड़ोला) के घर नागपुर पहुंचता है। यहां भी चाचा जब उसकी फैमिली को इनके आने की खबर देते हैं तो दोनों नागपुर से रायपुर पहुंच जाते हैं।

यहां पैसों की कमी के चलते उन्हें रायपुर शहर के किसी अच्छे होटल में रूम नहीं मिलता तो दोनों शहर से दूर किसी छोटे गांव में कुछ दिन रहने का फैसला करते हैं। इस बीच ऐसा कुछ होता है एक दिन दोनों खुद को माओवादियों के एक दल में शामिल पाते हैं, पुलिस से छुपते-छुपाते दांतेवाडा के जंगलों में माओवादियों के इस दल के साथ रह रहे डिनो और करिश्मा किसी तरह एक दिन यहां से भागने में कामयाब होते हैं, लेकिन अब इनके रास्ते अलग-अलग हो चुके हैं।

ऐक्टिंग : डिनो के किरदार में अरमान जैन फिट हैं लेकिन उन्हें इंडस्ट्री में अगर लंबी पारी खेलनी है तो अभी बहुत कुछ सीखना होगा। दीक्षा इससे पहले साउथ की सात फिल्में कर चुकी हैं, ऐसे में करिश्मा के किरदार के लिए उन्हें ज्यादा मेहनत तो नहीं करनी पड़ी लेकिन सीन के मुताबिक अपने चेहरे पर एक्सप्रेशन लाने में दीक्षा नाकामयाब रही हैं।

डायरेक्शन : डायरेक्टर आरिफ अली, कहानी में नयापन नहीं ला सके, और कहानी की स्क्रिप्ट भी बिना मेहनत करे लिख दी।

संगीत : खलीफा-खलीफा गाना पहले से कई म्यूजिक चार्ट में टॉप फाइव पर है।

क्यों देखें : अरमान-दीक्षा के बीच की अच्छी केमेस्ट्री, गोवा और मध्य प्रदेश की कई बेहतरीन लोकेशन। वहीं यंगस्टर्स की पसंद को फोकस में रखकर बनी फिल्म में कुछ भी नया नहीं होना इस फिल्म का सबसे बड़ा माइनस पॉइंट है।
