लेखक मोहन सिक्का के कहानी संग्रह 'डेल्ही न्वॉर' की एक बेहद हॉट कहानी पर बेस इस फिल्म में शायद पहली बार लव मेकिंग सींस को डायरेक्टर ने स्क्रिप्ट का बेहद जरूरी हिस्सा बनाकर इस अंदाज में शूट किया कि सेंसर चाहकर भी इन पर कैंची नहीं चला पाया। फिल्म के प्रोड्यूसर को अपनी इस फिल्म को सेंसर बोर्ड की प्रिव्यू कमिटी से 'ओ' दिलाने में बेहद मुश्किलों का सामना करना पड़ा।

कहानी: नई दिल्ली के पहाड़गंज एरिया में मुकेश (शादाब कमाल) अपनी बुआ पम्मी ( गीता अग्रवाल) के घर बीए की स्टडी पूरा करने के लिए मकसद से आया हुआ है। पम्मी का इकलौता बेटा अपने छोटे से घर में मुकेश के आने से जरा भी खुश नहीं है। कॉलेज से आने के बाद मुकेश घर के काम में भी बुआ का हाथ भी बंटाता है।

पम्मी अपने घर में हर महीने पड़ोस की महिलाओं के साथ कमिटी की मीटिंग रखती है, यहां भी मुकेश बुआ की हेल्प करता है। ऐसी ही एक मीटिंग के दौरान पड़ोस में रहने वाली सारिका (शिल्पा शुक्ला) मुकेश को देखती है। कुछ अरसे बाद सारिका पम्मी के मार्फत मुकेश को अपने घर बुलाती है। पहली मुलाकात के दौरान सारिका और मुकेश के बीच फिजिकल रिलेशन बनते हैं। शुरुआती हिचकिचाहट के बाद दोनों के बीच यह खेल हर रोज शुरू हो जाता है।

इसी बीच मुकेश के पिता की मौत हो जाती है। अब मुकेश के सिर पर अपनी दोनों छोटी बहनों की जिम्मेदारी भी है। बेहद तंगहाली में अपना वक्त गुजार रहे मुकेश को सारिका ऐसी शादीशुदा महिलाओं के पते की डायरी देती है, जो फिजिकल रिलेशन बनाने की एवज में मुकेश को मोटी रकम दे सकती हैं। सारिका के साथ इस धंधे में जुड़ जाने के बाद अब मुकेश को बाहर निकलने का कोई रास्ता नजर नहीं आ रहा है।

ऐक्टिंग : 'चक दे इंडिया' फेम की शिल्पा शुक्ला का बेहद बोल्ड लुक देखकर आप हैरान रह जाएंगे। शिल्पा ने बेहतरीन ऐक्टिंग की है। सारिका के पति अशोक खन्ना के रोल में राजेश शर्मा प्रभावित करते है। मुकेश के दोस्त जॉनी बने दिब्येंदु भट्टाचार्य निराश नहीं करते। वहीं, मुकेश के किरदार में शादाब कमाल शिल्पा के अपोजिट कमजोर नजर आते हैं।

डायरेक्शन : दो घंटे से भी कम वक्त की इस फिल्म की रफ्तार कम होना अखरता है। फिल्म का क्लाइमेक्स उस मोड़ पर होता है जो दर्शकों की बड़ी क्लास को शायद मंजूर ना हो। बेशक, अजय अपनी फिल्म को सी क्लास मसाला, सेक्सी हॉट फिल्मों की कैटिगरी से दूर रखने में कामयाब रहे, लेकिन कहानी की पूरी नेगेटिव अप्रोच फिल्म का माइनस प्वाइंट है। पूरी फिल्म में अजय ने हीरो को स्थितियों से लड़ते नहीं दिखाया।

क्यों देखें : अगर हॉट मूवी देखने के शौकीन है तो फिल्म आपको पसंद आएगी।
