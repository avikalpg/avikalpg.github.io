मेट्रो सिटी में लव रिलेशन वाली कहानी से कपिल शर्मा ने डायरेक्शन में डेब्यू किया है। फिल्म में मुंबई और वहां के कल्चर को बखूबी दिखाया गया है। बड़े शहरों की भागती-दौड़ती जिंदगी और उसकी व्यस्तता को डायेरक्टर ने पर्दे पर दिखाया है। इस कॉमिक-लव फिल्म को लव ट्राएंगल तो नहीं कह सकते हैं।

स्टोरी: यह फिल्म खुद को बेस्ट और परफेक्ट मानने वाले लड़के ईशान (जॉन अब्राहम) की कहानी है। उसके ऐसा बनने के पीछे कोई नाकामी नहीं, बल्कि उसकी फैमिली में उसके साथ होने वाला व्यवहार है। उसकी मां जरीना वहाब और बहन शिवानी (मिनी माथुर) उसकी गलतियों को अनदेखा कर हमेशा यह अहसास दिलाती हैं कि वह बेस्ट है। ईशान अनुष्का (चित्रांगदा सिंह) के साथ लिव-इन रिलेशनशिप में उसके घर में ही रहता है। अनुष्का के साथ भी वह इसी तरह से व्यवहार करता है। लाडला और प्यारा होने का फायदा वह अनुष्का और अपने रिलेशन में उठाने से भी पीछे नहीं रहता है। वह हमेशा अनुष्का को अपनी फैमिली से मिलवाने की बात को टाल देता है। यहां तक कि वह इस रिलेशन को भी गंभीरता से नहीं लेता है। इसी अल्हड़पन की वजह से अनुष्का उसे घर से बाहर निकाल देती है।

अनुष्का का साथ छोडऩे के बाद उसे अपने पड़ोस में रहने वाली गौरी (प्राची देसाई) से प्यार हो जाता है। उसके बाद ईशान को पता चलता है कि अनुष्का प्रेगनेंट है। जब उसे यह पता चलता है कि अनुष्का ने शिवानी को बताया कि यह ईशान का बच्चा है, तो वह उसे मानने से इनकार कर देता है। गौरी ईशान से प्यार करती रहती है। उसे कुछ पता नहीं होता लेकिन जैसे ही उसे पता चलता है, तो वह मुंबई छोड़कर पैरिस चलने को कहती है। सेंकड हाफ में चित्रांगदा के डायलॉग और किरदार में जॉन ढक से जाते हैं। इसके बाद हैपी एंडिंग ईशान बदल जाता है। 'आई एम द बेस्ट' वाली उसकी फितरत एकदम से हवा हो जाती है।

डायरेक्शन: डायरेक्शन की शुरुआत करने वाले कपिल शर्मा ने डेब्यू फिल्म में साधारण कहानी को अच्छे से पर्दे पर दिखाया है। फिल्म में कॉमिडी सीन्स भी ठीक हैं। मेट्रो कल्चर को ध्यान में रखकर बनाई गई यह फिल्म एक बार देखी जा सकती है।

ऐक्टिंग: फिल्म में लीड हीरो को हिरोइन ने अपने काम से फीका कर दिया। चित्रांगदा सिंह ने काफी सराहनीय काम किया है। वुमन सेंट्रिक फिल्म न होने के बाद भी उन्होंने सबका ध्यान खींचा है। जॉन अब्राहम अपने पुराने स्टाइल में ही दिखाई दिए। प्राची देसाई ने अपने किरदार को बखूबी निभाया। जरीना वहाब और मिनी माथुर ने काफी सधी हुई ऐक्टिंग की।

म्यूज़िक: फिल्म का संगीत ठीक-ठाक ही है।
