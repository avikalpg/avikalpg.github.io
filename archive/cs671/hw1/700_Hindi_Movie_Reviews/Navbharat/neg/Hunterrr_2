अगर आपने इस फिल्म का ट्रेलर देख रखा है तो यकीनन अब फिल्म देखकर आप अपसेट हो सकते हैं। दरअसल, इस फिल्म की प्रॉडक्शन कंपनी ने फिल्म का ट्रेलर सेंसर बोर्ड से लंबे अर्से पहले ही क्लियर करा लिया था। ऐसे में फिल्म के ट्रेलर को सेंसर की प्रिव्यू कमिटी ने एडल्ट सर्टिफिकेट देकर पास तो कर दिया, लेकिन ट्रेलर में ऐसे बहुत से डबल मीनिंग संवादों के साथ बेहद हॉट बोल्ड सीन्स भी थे जिन पर पिछली कमिटी के सदस्यों को ऐतराज नहीं था। अब जब फिल्म सेंसर के पास होने के लिए पहुंची तब सेंसर बोर्ड की कुर्सी पर विराजमान चेयरपर्सन ने बोर्ड की प्रिव्यू कमिटी के सदस्यों को अप्रत्यक्ष तौर से कई ऐसे दिशा-निर्देश जारी किए, जिनकी कसौटी पर इस फिल्म के कुछ सीन्स और संवाद किसी भी कसौटी पर खरा नहीं उतर पाए। फिल्म सेंसर से क्लियर तो हो गई, लेकिन सेंसर के कुछ कट्स उन दर्शकों को यकीनन ठगा होने का एहसास दिलाएंगे जो इस फिल्म का बेहद बोल्ड ट्रेलर देखने के बाद इस फिल्म को देखने थिएटर पहुंचे। फिल्म की कहानी की बात करें तो कहानी में ऐसा कुछ भी नयापन नहीं है जो आपने बॉलिवुड फिल्मों में एक नहीं कई बार न देखा हो। फर्क बस इतना है कि इस बार डायरेक्टर ने कुछ ज्यादा ही बोल्ड सीन्स और संवादों को पेश करने की हिम्मत की। हालांकि, फिल्म के मुख्य हीरो मंदार के कैरक्टर को आंकने के लिए जो सीन जरूरी थे, ऐसे कुछ बोल्ड सीन अभी भी फिल्म में मौजूद हैं।

कहानी : बार-बार फ्लैशबैक का सहारा लेकर आगे खिसकती इस कहानी का लीड किरदार मंदार कुछ ज्यादा ही शौकीन मिजाज का इंसान है। मंदार की सोच इसी संवाद में साफ हो जाती है, जब वह कहता है कि जैसे शौच करना हम सबकी दैनिक क्रिया है, ठीक उसी तरह सेक्स भी कुछ वैसी क्रिया है, जिसे पूरा करना चाहिए। मंदार की यह कहानी उस वक्त से शुरू होती है जब वह बारह-तेरह साल का स्कूल स्टूडेंट है। ब्लू फिल्में देखना और स्कूल की लड़कियों को घूरना उसे कुछ ज्यादा ही पसंद है। मंदार अपनी क्लास के दोस्तों के साथ सिर्फ लड़कियों का ही नहीं, अपने से ज्यादा उम्र की महिलाओं का भी पीछा करता है। मंदार की रंगीन मिजाजी उसके पड़ोस में रहने वाली एक बच्चे की मां शादीशुदा ज्योत्सना से लेकर हॉस्टल में तैराकी सीखने वाली पारूल से लेकर कई और महिलाओं से जुड़ी हैं। बेशक मंदार के लिए यह सभी सेक्स की पूर्ति के अलावा कुछ और नहीं थीं, लेकिन कहीं न कहीं मंदार के साथ हमबिस्तर होने वाली महिला उससे प्यार करती थी जिसे मंदार ने कभी नहीं समझा। अब जब मंदार की मुलाकात तृप्ति (राधिका) से होती है और वह उससे शादी करना चाहता है तो तृप्ति को मंदार में ऐसा कुछ भी नजर नहीं आ रहा जो वह उससे शादी करने का फैसला करने दे।

ऐक्टिंग : मंदार का किरदार बेहतरीन है। सत्तर की फिल्मों में वासु टाइप दिखाई देने वाले युवक के किरदार को उन्होंने बहुत सहजता से निभाया।

निर्देशन : निर्देशक की कहानी पर पकड़ कुछ ज्यादा ही धीमी है, कई दृश्यों को बेवजह लंबा किया गया है तो वहीं मंदार और ज्योत्सना पर फिल्माए कुछ सीन्स को भी कुछ ज्यादा बोल्ड ढंग से पेश किया गया है। इंटरवल के बाद की कहानी अपने ट्रैक से भटककर लव-स्टोरी में तब्दील हो जाती है, जो बोल्ड मूवी देखने आए दर्शकों के साथ बेईमानी करने जैसा है।

संगीत : फिल्म का संगीत कहानी और माहौल के मुताबिक है। ऐसा कोई गाना नहीं जो हॉल से बाहर आने के बाद याद आए।

क्यों देंखें : ऐसा कुछ नहीं है जो हम आपसे इस फिल्म का देखने की कोई खास वजह बता सकें। 
