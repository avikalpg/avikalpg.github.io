आपको विदेश जाना है, तो आपको अंग्रेजी का ज्ञान होना बेहद जरूरी है। विदेश ही नहीं, भारत में भी तमाम ऐसे परिवार मिल जाते हैं, जिनके बच्चे अंग्रेजी में ही जीते हैं और वे परिवार के सदस्यों के साथ ऐसा व्यवहार करते हैं, जैसे वे अछूत हों, क्योंकि उन्हें इंग्लिश नहीं आती। फिल्म 'इंग्लिश विग्लिश' इसी विडंबना को कहती है और मनोरंजन करते हुए अपने अंत तक सुखद अनुभव के साथ पहुंचती है।

इंग्लिश विग्लिश' की कहानी चार लोगों के परिवार की कहानी है, जिसमें पति सतीश [आदिल हुसैन], पत्नी शशि [श्रीदेवी] और उनके दो बच्चे सपना और सागर हैं। शशि को छोड़ सभी अंग्रेजी में बातें करते हैं। सिर्फ शशि को अंग्रेजी नहींआती। जब सब बातें करते हैं और शशि बीच में कोई शब्द अंग्रेजी का बोलती है, जो गलत बोल जाती है, तो सभी हंसते हैं। इस बात से शशि अंदर ही अंदर घुटती है। इसी बीच शशि को अमेरिका में रह रही बहन की बेटी की शादी में अकेले ही पहले वहा जाना पड़ता है। अब उसकी परेशानी यह है कि वहा जाते हुए वह लोगों से कैसे अंग्रेजी में बातें करेगी? खैर, शशि वहा पहुंचती है। वहीं वह चार सप्ताह में अंग्रेजी सिखाने वाला इंस्टीट्यट जॉएन करती है और किसी को इस बारे में नहीं बताती। क्लासेज के दौरान उसे एक फ्रेंच युवक चाहने लगता है। शादी में शशि के साथ अंग्रेजी सीखने वाले सभी साथी आते हैं। वहीं कहानी का अंत होता है, जब लास्ट स्पीच शशि अंग्रेजी में देती है।

अभिनय की बात करें तो पूरी फिल्म में श्रीदेवी छाई हुई हैं, लेकिन दूसरे कलाकार भी छोटे रोल में होने के बावजूद अहम लगते हैं, जैसे सतीश, सपना, सागर और अंग्रेजी सीखने वाला फ्रेंच साथी, जिसकी भूमिका मेहंदी नेब्बू ने निभाई है। श्रीदेवी इसमें रूप से ज्यादा काम से खूबसूरत दिखी हैं। कई बार तो उनकी भावनाएं दिल को चीरती सी लगती है। आदिल हुसैन, सुलभा देशपाडे, प्रिया आनद ने अच्छा काम किया है। मेहमान भूमिका में अमिताभ बच्चन भी छाप छोड़ जाते हैं।

निर्देशक गौरी शिदे ने कहानी को इस तरह से पेश किया है कि दर्शकों का दिमाग कहीं और नहीं जाता। वे कहानी में खुद को बधा पाते हैं और यहीं उनकी जीत होती है। जहा तक गीत-सगीत का सवाल है तो यह कहा जा सकता है कि कहानी इतनी अच्छी तरह प्रस्तुत की गई है कि ये कुछ खास अहमियत नहीं रखते।
