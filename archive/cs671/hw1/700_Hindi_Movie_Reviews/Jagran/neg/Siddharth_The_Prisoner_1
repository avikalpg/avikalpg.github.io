वेद की पंक्ति से शुरू होकर बुद्ध की पंक्ति के साथ समाप्त होने वाली इस फिल्म में यही दोनों उद्धरण उल्लेखनीय हैं। अन्यथा पूरी फिल्म निराश करती है।

इधर छोटी फिल्मों का एक फैशन चल पड़ा है। सिद्धार्थ-द प्रिजनर इस फैशन में बनी फिल्म है। इसमें पैशन नहीं है। इसी कारण, स्क्रिप्ट, कैरेक्टर, प्रसंग और दृश्य पर ध्यान नहीं दिया गया है। यहां तक कि फिल्म जिस दर्शन की बात करती है, वह भी ठीक से व्यक्त नहीं हो पाया है। आधे-अधूरे चरित्रों को लेकर बुनी गई कथा का ताना-बाना कमजोर है। दो दशक पहले इस किस्म की आर्ट फिल्मों ने ही दर्शकों को गंभीर फिल्मों से दूर किया था। प्रयास गुप्ता का सिनेमाई प्रयास असंगत और अदर्शनीय हैं। कथ्य की मौलिकता दृश्यों, स्क्रिप्ट और अभिनय में नहीं उतर पाई है। रजत कपूर जैसे सधे अभिनेता की खामोशी और आंखें भी कुछ बयान नहीं कर पातीं।
