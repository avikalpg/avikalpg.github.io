दोस्तों की कहानियां कुछ दशक पहले तक दर्शकों का भरपूर मनोरंजन करती थीं। मुमकिन है आज भी दोस्तों की कहानी दर्शकों को पसंद आए। लेकिन किस से प्यार करूं जैसी फिल्म तो दोस्तों के विषय से परहेज करने के लिए मजबूर करेगी।

तीन दोस्तों मिड, अमित और जान की इस कहानी में पहले शीतल आती है। वह जान की फांस लेती है। जान एक शर्मीला प्रेमी है। वह प्यार तो नताशा से करता था, लेकिन प्यार का इजहार न कर सका। अब जान को शीतल से बचाने के लिए सिड और अमित मूर्खतापूर्ण योजनाएं बनाते हैं।

लेखक-निर्देशक ने कामेडी फिल्मों के आजमाए प्रसंगों से हंसाने की कोशिश करते हैं। फिर भी हंसी नहीं आती, क्योंकि सिचुएशन नए नहीं हैं और एक्टर सपाट हैं। अरशद वारसी अगर सही निर्देशक के साथ न हों तो फूहड़ हो जाते हैं। किस से प्यार करूं नमूना है कि कमर्शियल फिल्म किस तरह से दर्शकों को निराश और निढाल कर सकती है।
