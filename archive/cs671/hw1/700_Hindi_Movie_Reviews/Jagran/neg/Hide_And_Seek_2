शॉन आरान्हा  की हाइड एंड सीक  साइकोलोजिकल  सस्पेंस  थ्रिलर  है। कुछ परिचित और कुछ अपरिचित कलाकारों के साथ बनी इस फिल्म की यही विशेषता है कि इसमें नयापन शॉन  ने अलग किस्म की रोमांचक कहानी चुनी है। उसे नए तरीके से फिल्मांकित  भी किया है।

बारह सालों के बाद कुछ किरदार एक शापिंग  माल में बेहोशी से जगते हैं। उन्हें किसी ने बंद शापिंग  माल में डाल दिया है। रात के अंधेरे में उन पर हमले होते हैं और एक-एक कर चार किरदारों की मौत होती है। सिर्फ दो बचे रह जाते हैं। उनमें से एक ने ही यह साजिश रची है। फिल्म की खूबी है कि अंत तक सस्पेंस  बना रहता है।

सस्पेंस फिल्मों के शौकीन दर्शकों को यह फिल्म रोचक लग  सकती है। कलाकारों में अर्जन बाजवा,  पूरब कोहली, मृणालिनी  शर्मा और अमृता  पटकी  ने सुंदर अभिनय किया है।
