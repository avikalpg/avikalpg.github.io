हर शहर का अपना भूगोल और इतिहास होता है। लेखक-निर्देशक सजय खंडूरी दिल्ली की दोनों ही चीजें सतही और फौरी तरीके से बताते हैं। उन्होंने दिल्ली की दुकान तो दिखाई, लेकिन दिल तक नहीं पहुंच सके। फिल्म में भी जबरदस्ती के और भड़काऊ सवादों की भरमार है।

केएलपीडी फिल्म की कहानी दिल्ली मेट्रो के एक स्टेशन पर लोकेश दुग्गल विवेक ओबेराय के साथ शुरू होती है। एक लड़की आती है जो उसको एक पत्र देती है और उसे अपने पति तक पहुंचाने की बात कहती है। वह साथ में इस बात की भी तस्दीक करती है कि पत्र को खोला न जाए, लेकिन, लोकेश यानी लकी के अंदर बदमाशी का कीड़ा है। वह पत्र खोल लेता है। फिर उसका बुरा वक्त शुरू हो जाता है। कहानी में थ्रिल बरकरार रखने के लिए कई बेवजह के किरदार और दृश्य जोड़े गए हैं जो अप्रासगिक हैं। मसलन नेहा धूपिया का आना-जाना और मल्लिका शेरावत की छवि नब्बे के दशक की कॉलेज रोमास गर्ल टाइप की बताना।

विवेक ओबेराय ने जी तोड़ मेहनत की है, पर वह फिल्म में कोई बेहतर प्रभाव नहीं ला सके हैं। सबसे मुश्किल दौर मल्लिका शेरावत के लिए आने वाला है क्योंकि उन्हें पता ही नहीं है कि हॉलीवुड से लौटने के बाद हिंदी सिनेमा में किस तरह की फिल्में करनी चाहिए। फिल्म का सबसे मजेदार और महत्वपूर्ण ट्रैक आशुतोष राणा के हिस्से आया हैं। एक गुंडे के किरदार में अर्से बाद भी उनकी स्क्रीन प्रजेंस उतनी ही दमदार है। अंशुमन झा को इस तरह के किरदार करने से बचना चाहिए।

सतोख सिह का लिखा-गाया और कंपोज किया गया 'गोरी बैठ पजेरो में तेरा एप्पी बड्डे मनाएंगे' थिरकने पर मजबूर करता है। शेष गाने सुनने लायक नहीं है।
