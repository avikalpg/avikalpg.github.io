राजेश गांगुली की ब्लू ओरेंजेज में रहस्य और गुत्थी है, लेकिन उसे सुलझाने और रहस्य तक पहुंचने का तरीका एकरस हो गया है। यही कारण है कि अप्रोच में सही होने के बावजूद रोचक ट्रीटमेंट नहीं होने की वजह फिल्म अंतिम प्रभाव में कमजोर साबित होती है।

नीलेश की भूमिका में रजित कपूर को देख कर भरोसा होता है कि वह गुत्थी सुलझा लेंगे। क्योंकि हमने व्योमकेश बख्शी के रूप में उन्हें दूरदर्शन के जमाने में ऐसी गुत्थियों को सुलझाते देखा है। रजित की अपनी एक शैली है, जो ऐसी भूमिकाओं में सही लगती है। केविन (अहम शर्मा) और शालिनी (पूजा केवल) के संबंधों में ऐसी गुंजाइश दिखती है कि शालिनी की हत्या के बाद शक की सूई केविन पर जाकर टिके। हालांकि यह मर्डर मिस्ट्री है, लेकिन यह फिल्म शालिनी के रूप में अकेली शहरी लड़की के एकाकी जीवन का मर्म भी बयान करती है।

अभिनेता अहम शर्मा की यह पहली फिल्म है। उन्होंने अपनी भूमिका के साथ न्याय किया है। अन्य कलाकारों में रजित कपूर और शिशिर शर्मा फिल्म संभालते हैं। इस बार हर्ष छाया ने निराश किया।
