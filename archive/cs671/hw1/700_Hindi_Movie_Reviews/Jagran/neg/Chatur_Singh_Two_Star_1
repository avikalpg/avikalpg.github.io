अजय चंडोक  निर्देशित चतुर सिंह टू स्टार एक बेवकूफ पुलिस अधिकारी की मूर्खतापूर्ण हरकतों की कहानी है। लुगदी  साहित्य पढ़कर जासूसी कारनामों में यकीन करने वाले चतुर सिंह को लगता है कि वह बहुत ही चतुर और चालाक जासूस है। अजय चंडोक  इसकी पटकथा पर मेहनत करते-करवाते तो यह बहुत ही रोचक फिल्म हो सकती थी। अभी हंसी तो आती है, लेकिन फिल्म फूहड़ और साधारण हो गई है। संजय दत्त अपने पॉपुलर  व्यक्तित्व के बावजूद इस फिल्म के लचर लेखन से किसी भी दृश्य में प्रभावित नहीं कर पाते। अमीषा  अपने नाम से पटेल हटाने के बाद भी कुछ खास नहीं कर सकी हैं। गाने फिल्म में ठूंसे गए हैं। वे लंबे और भद्दे तरीके से फिल्माए गए हैं।
