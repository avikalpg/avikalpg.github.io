रजनीश ठाकुर की लूट पुरानी फिल्म है। दो-तीन साल पहले इसका निर्माण हुआ था। निर्माता को न जाने क्या सूझा कि उन्होंने राखी सावंत का एक आयटम  नंबर जोड़ कर इसे रिलीज कर दिया। फिल्म में कोई नवीनता नहीं है। फिल्म की शैली भी पुरानी है। कटिंग  एज  फिल्मों के नए दौर में ऐसी फिल्म को मैट्रो  और मल्टीप्लेक्स  के दर्शक बिल्कुल पसंद नहीं करेंगे। छोटे शहरों में भी यह फिल्म दर्शकों को लुभाने में कामयाब नहीं होगी, क्योंकि फिल्म में कोई आकर्षक और लोकप्रिय चेहरा नहीं है। नाच-गाना और एक्शन का आकर्षण हो तो भी कुछ दर्शक मिल जाते हैं। यह फिल्म हर तरह से निराश करती है। समय के साथ न चलने से गोविंदा और सुनील शेट्टी जैसे लोकप्रिय अभिनेता भी अब ऊब पैदा करते हैं। एक विदेशी फिल्म की नकल कर बनी इस फिल्म में किसी भी स्तर पर लेखक-निर्देशक की मेहनत नहीं दिखती। 
