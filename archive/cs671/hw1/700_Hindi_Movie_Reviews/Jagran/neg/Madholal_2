माधोलाल एक कॉमन मैन है, जो मुंबई के उपवर्ती इलाके में बीवी और दो बेटियों के साथ सामान्य जिंदगी जीता है। वह हमेशा खुश रहता है, अभाव में भी वह शिकायत नहीं करता। वह गैरों को भी अपना मानता है। उसकी जिंदगी घर और ऑफिस के बीच सिमटी है। एक दिन घर लौटते समय ट्रेन में बम धमाके में माधोलाल की जिंदगी बिखर जाती है। दाहिना हाथ खोने के साथ ही माधोलाल आत्मविश्वास भी खो देता है।

माधोलाल कीप वॉकिंग का विषय अच्छा है, लेकिन लेखक-निर्देशक इसे पर्दे पर रुचिकर तरीके से पेश नहीं कर पाए हैं। कॉमन मैन की दुख भरी गाथा बनकर फिल्म रह गई है। इंटरवल के पहले ज्यादातर सीन मुंबई की लोकल ट्रेन में है। माधोलाल की सुबह-शाम की रोज की ट्रेन की जर्नी को फिल्म में दिखाने की क्या जरूरत थी? आतंकवाद का मुद्दा ठूंसा लगता है। माधोलाल को सुब्रत दत्ता ने अच्छी तरह जिया है। माधोलाल की पत्नी की भूमिका के संग नीला गोखले और बेटी सुधा की भूमिका के साथ स्वरा भास्कर न्याय करती हैं। माधोलाल के पड़ोसी और सुधा के प्रेमी के किरदार को प्रणय नारायण ने बखूबी पेश किया है।
