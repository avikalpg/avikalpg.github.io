ऐसी फिल्मों को देखकर एक तरफ घनघोर निराशा होती है कि इनके बनने ता तात्पर्य क्या है? दूसरी तरफ यह भरोसा जगता है कि हर दौर में खराब काम के बाद कुछ बेहतरीन चीजों की उत्पत्ति होती है। एकट्रेन जो दिल्ली से मुंबई जाने के लिए निकलती है लेकिन 17 घंटे की जर्नी में उसके डिब्बों में 17 से अधिक घटनाएं घटित होती है, जो 34 से अधिक फ्लैशबैक लिए हुए है। फिल्म का लीड अभिनेता केशव (लिएंडर पेस) अपने दोस्त की टिकट चुराकर राजधानी एक्सप्रेस की एक बोगी में सवार हो जाता है। वह अपने सहयात्रियों केसाथ विचित्र या लगभग एलियन जैसा बर्ताव करता है। उसके सह-यात्री तो पूरी तरह से एलियन है। बनर्जी (प्रियांशु चटर्जी) बड़बोला है और बहुत से अधिक बोलता है, मुनीष (सुधांशु पांडे) एक सेलिब्रिटी फैशन डिजाइनर है जो भयानक गर्मी के मौसम में सारी फ्लाइट्स कैंसल होने की बात कहकर ट्रेन में चढ़ता है। इसी कूपे में बॉलीवुड की एक आइटम गर्ल भी दिल्ली से चढ़ती है। आइटम शब्द के लिए माफ करें लेकिन पूरी फिल्म में इस लड़की को आइटम से अधिक बहुत कुछ बताते हुए मुस्कुराने पर मजबूर किया गया है। केशव बोगी के अंदर अपने भूत के काल की तरह याद कर लोगों के सामने अजीब व्यवहार करता है। वह बैग लेकर वाशरूम में जाता है तो हेड टीटी सत्यम शर्मा (गुलशन ग्रोवर) और बोगी के अटेंडेंट को लगता है कि उसकेबैग में बम है।

इसकेबाद केशव को आतंकी एटीएस को सूचना दे दी जाती है। इसके बाद दृश्य में आते हैं एटीएस केडिप्टी कमिश्नर यादव यानी जिम्मी शेरगिल। जिम्मी पूरी फिल्म में रेलवे हेड क्वार्टस की मेजों पर चाय पीते हैं और परेशान होते हैं। इस दरम्यान उनके चेहरे पर हाव-भाव जूनियर नाना पाटेकर की तरह लगते हैं। वह सिर्फ बतोलेबाजी करते हैं और अपनी भौहें-ऊपर नीचे करते हैं।

तुम बिन की सफलता के बाद प्रियांशु चटर्जी की प्रतिभा का हिंदी सिनेमा में बेहतर उपयोग किया ही नहीं। (उनके आलोचक प्रतीम दासगुप्ता की पांच अध्याय देख सकते हैं)। लिएंडर पेस फिल्म के लीड स्टारकास्ट है लेकिन हॉरिबल हैं। उनके एक्सप्रेशंस तो सेलुलाइड से अच्छे टेनिस कोर्ट में आ जाते हैं। सुधांशु पांडे ने गायन की बजाय अभिनय करियर को तरजीह क्यों दी, इसकी पड़ताल होनी चाहिए या फिर उन्हें सिर्फ पुलिस अधिकारी के किरदार करने चाहिए।

गुलशन ग्रोवर जब टीटी को क्लास वन के अधिकारी बताते हैं तो उनकी वरिष्ठता के साथ ही काम का सम्मान कम हो जाता है। फिल्म में सिग्नेचर गाने की तर्ज पर असदउल्ला खान गालिब की एक गजल प्रयुक्त हुई है लेकिन लचर पिक्चराइजेशन के चलते इसके प्रभावी बोल भी असर नहीं कर पाते। फिल्म की कहानी बिखरी हुई है और पटकथा तो पहले ड्राफ्ट की ही लगती है।

ऐसा लगता है कि लेखक के अचेतन में कहानी स्पष्ट हुई और उसने चेतन मन से पूरी कहानी दर्शकों के सामने समझने के लिए छोड़ दी। सुडोकू सॉल्व करने में महारत हासिल करने वाले भी अगर इस कहानी के पेंच सुलझा ले आप बाजी हारने का दावा कर सकते हैं। फिल्म के निर्देशन और तकनीक पक्ष की बात न ही की जाए तो बेहतर है।
