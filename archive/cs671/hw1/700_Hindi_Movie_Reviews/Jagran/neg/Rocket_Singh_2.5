निर्माता आदित्य चोपड़ा फिर से शिमित अमीन और जयदीप साहनी के साथ फिल्म लेकर आ रहे हो तो उम्मीदों का बढ़ना स्वाभाविक है। तीनों ने चक दे इंडिया जैसी फिल्म दी थी, जो आज मुहावरा बन चुकी है। इस बार उनके साथ शाहरुख खान नही है, लेकिन रणबीर कपूर तो है। लगातार दो फिल्मों की कामयाबी से उनके प्रशंसकों की संख्या बढ़ चुकी है। शिमित अमीन की फिल्मों में महिला किरदारों के लिए अधिक गुंजाइश नही रहती। वे दिखती तो है, लेकिन सपोर्टिव रोल मे ही रहती है। राकेट सिंह- द सेल्समैन ऑफ द ईयर बिजनेस की नैतिकता पर फोकस करती है।

दिल का साफ और खुद को तेज दिमाग समझने वाला हरप्रीत सिंह पढ़ने-लिखने मे होशियार नही है। 38 प्रतिशत से बी काम की पढ़ाई पूरी करने के बाद वह किसी तरह सेल्समैन की नौकरी खोज पाता है। इस नौकरी में उसकी नैतिकता और ईमानदारी आड़े आ जाती है। कंपनी के मालिक उसे जीरो घोषित कर देते है और उसकी ईमानदारी की सजा देते है। हरप्रीत हार नही मानता। वह युक्ति भिड़ाता है और उस कंपनी मे रहते हुए अपनी कंपनी खड़ी कर लेता है। चोरी-छिपे चल रहे इस कारोबार में भी हरप्रीत सिंह बार-बार नैतिकता और ईमानदारी की बाते करता रहता है। उसकी कंपनी में सेल्स से ज्यादा सर्विस पर ध्यान दिया जाता है। परिणाम यह होता है कि देखते ही देखते उसकी कंपनी पुरानी कंपनी के लिए चुनौती बन जाती है। इसके बाद फिल्मी नाटक आरंभ होता है और आखिरकार ईमानदारी की जीत होती है। इस जीत को स्थापित करने के दृश्य जबरदस्ती डाले गए है। फिल्म खत्म होने के पहले ही पूरी हो जाती है। उसके बाद के दृश्य फिल्म की लंबाई बढ़ाते है।

यशराज फिल्मस की फिल्म हो तो उसमें पंजाब का होना लाजिमी है। इस बार कहानी बिजनेस के बैकड्राप की थी और उसे पंजाब ले जाना मुमकिन नही था तो हीरो को सरदार दिखा दिया। हालांकि सरदार के मेकअप में रणबीर कपूर विश्वसनीय लगते है, लेकिन उनके बात-व्यवहार में पंजाबियत नही है। चरित्र गढ़ने में यह कमी रह गई है।

फिल्म का शीर्षक राकेट सिंह किसी व्यक्ति का नाम लगता है, जबकि फिल्म मे राकेट कंपनी का नाम है। ऐसा लगता है कि लेखक और निर्देशक राकेट सिंह ़ ़ ़ को भी चक दे इंडिया जैसी प्रेरक फिल्म बनाने के दबाव मे रहे है। कही उनकी मंशा रही हो कि राकेट सिंह ़ ़ ़ एमबीए के छात्रो को नैतिकता का पाठ पढ़ाने के लिए रिकोमेड की जाए।

हरप्रीत बताता है कि बिजनेस कोई चालाकी या जादू नही है। हमें लोगों से कनेक्ट होना चाहिए। लोग ही कस्टमर होते है। हरप्रीत को ताना मारा जाता है कि वह जंगल में महात्मा बनने की कोशिश कर रहा है। एक खास दृश्य में बैकग्राउंड मे जरा हट के, जरा बच के, ये है बंबई मेरी जान.. गीत बजता है। पूरी तरह से यह बताने और दिखाने की कोशिश है कि बेईमानों के बीच एक ईमानदार हरप्रीत आ गया है, जो अपनी नैतिकता से बिजनेस का सबक देता है।

एक्टिंग के लिहाज से रणबीर कपूर निराश नही करते। आरंभिक दृश्यों मे वे जिस तरह से किरदार को पुश करते है, उसका आगे निर्वाह नही करते। चुलबुला हरप्रीत धीरे-धीरे संजीदा हो जाता है और बड़ी-बड़ी बाते करने लगता है। उसके दादा जी को सचेतक के रूप मे प्रस्तुत किया गया है। प्रेम चोपड़ा इस भूमिका मे प्यारे लगते है। शाजान पद्मसी और गौहर खान के हिस्से ज्यादा उपयोगी दृश्य नही थे। उनकी भूामिकाओं में पापुलर अभिनेत्रियां राजी नही हुई होगी। फिल्म के प्रोमो हल्की-फुल्की कामेडी का एहसास देते है, लेकिन फिल्म वैसी नही है।
