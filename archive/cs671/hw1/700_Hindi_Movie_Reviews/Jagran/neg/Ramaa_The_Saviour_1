एक वीडियो गेम की दुनिया का हिस्सा बनने का विचार रोमांचक है। रेशू  नाथ की यह कल्पना बढि़या है, लेकिन नए निर्देशक हादी  अबरार रेशू  की कल्पना को रामा-द सेवियर  फिल्म में रोमांचक तरीके से साकार करने में असफल रहे हैं।

रिद्धि,  रोहन,  कुणाल,  कोमल, समीर और सांझ द  लास्ट बैटिल  वीडियो गेम खेलते-खेलते स्वयं उस गेम की दुनिया का हिस्सा बन जाते हैं। वहां वे वली, रामा, काली और समारा  की जंग का हिस्सा बन जाते हैं। काली अजरा का खजाना ढूंढ़ रहा है। उसकी जानकारी सिर्फ रामा को है।

रामा-द सेवियर  की पटकथा कमजोर है। संवाद तकलीफदेह हैं। रामा की वली से लड़ाई, समारा  का अचानक काली का साथ छोड़कर रामा के साथ आना जैसी कई बातें स्पष्ट नहीं हैं। काली से निबटने को लेकर समारा  और बच्चों के बीच गंभीर चर्चा हो रही है तभी रामा उठकर डांस करने लगता है। कबीर शुक्ला ने फिल्म का खराब संपादन किया है। फिल्म का मुख्य आकर्षण पीटर हेंस  का एक्शन है। तनुश्री  दत्ता ने एक्शन दृश्यों को बखूबी किया है। रामा की केंद्रीय भूमिका में साहिल खान ने निराश किया है। बाल कलाकारों का काम अच्छा है।
